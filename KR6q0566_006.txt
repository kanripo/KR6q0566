#-*- mode: mandoku-view; -*-
#+DATE: 2015-08-30 21:54:09.620301
#+TITLE: 侶巖荷禪師語錄
#+PROPERTY: CBETA_ID J39nB452
#+PROPERTY: ID KR6q0566
#+PROPERTY: SOURCE Jiaxing Canon Vol. 39, No. B452
#+PROPERTY: VOL 39
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0566_J_006-0549a> 
#+PROPERTY: JUAN 6

 侶巖荷禪師語錄卷之六¶
侍者成純記錄¶

偈¶

次來韻
虞山金水若居士有晚年惟好靜之作，持以質¶
師，師曰：「不識玄旨，徒勞念靜。」遂以偈示之，次來¶
韻。¶

#+BEGIN_VERSE
「　忘機何必隱深山，心若空時身自閒。但得現前諸念¶盡，母勞重把六門關。菩提有種休他覓，煩惱無根莫¶妄刪。饒舌淨名曾說破，那伽只在笑談間。
#+END_VERSE
」¶

壽法雷和尚¶

#+BEGIN_VERSE
「　文章德業足包天，應世雄才靜裏蠲。幻字肯存先覺¶譜，清名惟入祖燈傳。勒回河北千秋運，剷盡諸方五¶味禪。昨夜虛空宣壽量，言兄法系永綿綿。
#+END_VERSE
」¶

客中偶感¶

#+BEGIN_VERSE
「　離鄉兼得度，瞬目已三秋。塵念今雖遠，師恩愧未酬。¶志同冰雪冷，身逐水雲遊。謾說心燈續，荷衣憶上流。
#+END_VERSE
」¶

壽燈法師¶

#+BEGIN_VERSE
「　憶昔深林植聖基，俄然德業冠當時。玄機肯讓瑯琊¶辯，玅悟還同良遂知。言下頓開生佛面，聲前掃卻斷¶常疑。人天共祝燈王座，權把須彌作壽儀。
#+END_VERSE
」¶

客中壽友¶

#+BEGIN_VERSE
「　知音今偶遇，桃李競爭妍。幸值中和節，喜逢大慶年。¶同袍皆進獻，埜衲豈空拳？拈得天心日，權為祝壽錢。
#+END_VERSE
」¶

慰仲紓陳居士¶

#+BEGIN_VERSE
「　未疾維摩乍臥床，靈山傳敕勸敷揚。為憐捏目空中¶妄，欲醒迷頭鏡裏狂。但見有身多病苦，誰能去藥把¶心忘？且將香積頻頻獻，應驗文殊不二方。
#+END_VERSE
」¶

哭本師和尚¶

#+BEGIN_VERSE
「　曾記當年入室時，麤拳毒棒驀頭椎。冤深徹骨難分¶雪，幾度思量幾度悲。
#+END_VERSE
」
<pb:KR6q0566_J_006-0549b>¶

#+BEGIN_VERSE
「　豈料吾師遽爾歸，法門此際實艱危。謾言大地無依¶怙，正眼寥寥說向誰？
#+END_VERSE
」¶

春日示徒¶

#+BEGIN_VERSE
「　塵緣頓棄事非常，好把身心晝夜忘。莫道園中花易¶見，曾經無限雪和霜。
#+END_VERSE
」¶

#+BEGIN_VERSE
「　學道如撐逆水舟，一篙稍緩即隨流。而今幸遇風帆¶便，努力前行莫轉頭。
#+END_VERSE
」¶

示禪者住山¶

#+BEGIN_VERSE
「　與世無心堪入道，塵緣淨盡可居山。為僧應了為僧¶事，不了為僧也是閒。
#+END_VERSE
」¶

輓潘文卿居士¶

#+BEGIN_VERSE
「　相逢一語便相迎，促膝論心把見呈。機偶遲思忙打¶趁，由來埜衲不容情。
#+END_VERSE
」¶

#+BEGIN_VERSE
「　看破如何更著乖，塵緣熾盛道心衰。晴乾未作歸家¶計，驀雨臨頭悔不來。
#+END_VERSE
」¶

#+BEGIN_VERSE
「　不生一念諸緣寂，逐妄馳求徒自忙。今喜身心無別¶慮，回頭本地看風光。
#+END_VERSE
」¶

輓術士¶

#+BEGIN_VERSE
「　歷盡風光八十春，乾乾唯德自相親。而今夢破應須¶覺，濟世金丹莫外詢。
#+END_VERSE
」¶

護生蓮社次韻¶

#+BEGIN_VERSE
「　淨域不居塵不染，撈蝦摝蜆事偏新。刀頭突出孃生¶面，優缽花敷劫外春。
#+END_VERSE
」¶

題活埋軒贈友¶

#+BEGIN_VERSE
「　誰人肯向死前休，獨許吾兄出一頭。看破世間榮辱¶事，故將醒眼伴荒丘。
#+END_VERSE
」¶

贈五聖閣華嚴道者¶

#+BEGIN_VERSE
「　忘機何必隱深巒，布袋橫拖宇宙寬。覿面已知華藏¶海，逢人謾說酒臺盤。
#+END_VERSE
」¶

贈友
<pb:KR6q0566_J_006-0549c>¶

#+BEGIN_VERSE
「　陋巷簞瓢意自如，乾乾惟讀古人書。年來看破浮雲¶也，三顧從教不出廬。
#+END_VERSE
」¶

贈定道者¶

#+BEGIN_VERSE
「　極力匡扶賴爾身，人情爭似道情真。弁陽山子如吞¶卻，好與龐公作比鄰。
#+END_VERSE
」¶

贈繼龐道者¶

#+BEGIN_VERSE
「　滿載瀟湘徹底傾，西江吸盡悟平生。笊篱賣弄家風¶別，撈漉含靈出愛阬。
#+END_VERSE
」¶

贈聚道者¶

#+BEGIN_VERSE
「　不惟金湯法社，時參趙老機緣。若透其中端的，可與¶佛祖齊肩。
#+END_VERSE
」¶

贈道場山老殿主¶

#+BEGIN_VERSE
「　念年擇火與焚香，猶未知身是道場。一片慈心巖虎¶伏，兩行玅偈洞龍降。飯生臺畔群鴉集，補衲階前萬¶慮忘。須信黃梅承記莂，栽松憶昔破山陽。
#+END_VERSE
」¶

贈萬月上座¶

#+BEGIN_VERSE
「　廓落無依全聖智，瞥興一念瞖生睛。儻能直下離諸¶妄，性德昭然萬月明。
#+END_VERSE
」¶

贈省牧禪人¶

#+BEGIN_VERSE
「　省得牛兒何用牧，山童自向巖邊宿。從教隨分納些¶些，露地橫眠春綠。
#+END_VERSE
」¶

贈系道者¶

#+BEGIN_VERSE
「　羨爾頻將世念刪，杜門卻客勝居山。還須更進竿頭¶步，直透吾宗向上關。
#+END_VERSE
」¶

贈緒道者¶

#+BEGIN_VERSE
「　數載從余苦切磋，規模楞角盡揩磨。而今正好頻雕¶琢，把住塵勞驗若何。
#+END_VERSE
」¶

贈紹道者¶

#+BEGIN_VERSE
「　甘貧樂道世間稀，出入公門愈見奇。若向竿頭重進¶步，輝天鑑地丈夫兒。
#+END_VERSE
」
<pb:KR6q0566_J_006-0550a>¶

贈經道者¶

#+BEGIN_VERSE
「　儒釋從來無二致選官選佛豈多爭丈夫志在經天¶地何似心空繼祖燈
#+END_VERSE
」¶

牧牛偈示徒¶

#+BEGIN_VERSE
「　我昔山中曾牧牛鼻繩拽脫懶拘收而今放¶地倒臥橫眠得自由
#+END_VERSE
」¶

惟慶禪人回里省師志修淨業偶偈示之¶

#+BEGIN_VERSE
「　踏得自家田地穩娑婆極樂總徒然心光圓滿含沙¶界豈在尋常染淨邊
#+END_VERSE
」¶

#+BEGIN_VERSE
「　一缽千家飽便休得風流處且風知苦樂皆¶境達境惟心莫外求
#+END_VERSE
」¶

詠祖華次演祖韻¶

#+BEGIN_VERSE
「　皎潔靈根非外得芬芳五葉一花生色香迥出人間¶世不假栽培本現成
#+END_VERSE
」¶

數珠贈量道者¶

#+BEGIN_VERSE
「　燦爛心珠體自圓他方此土只如然為君拈出龜毛¶索儒釋將來一串穿
#+END_VERSE
」¶

雪獅子¶

#+BEGIN_VERSE
「　毋論哮吼驚群獸皎潔身心豈易觀不自作威難近¶傍真風匝地逼人寒
#+END_VERSE
」¶

秦峰觀海¶

#+BEGIN_VERSE
「　萬派千岐一滴收歸源始得不隨流須知更有深深¶處說與兒曹莫外求
#+END_VERSE
」¶

鐘¶

#+BEGIN_VERSE
「　紅爐百煉露真容滿腹經綸孰與同欲識聲光動大¶地當知全在裏頭空
#+END_VERSE
」¶

拄杖¶

#+BEGIN_VERSE
「　廉纖迥脫性條直挺特風標眾所欽佛祖當機難近¶傍為人徹底不容情
#+END_VERSE
」¶

香爐
<pb:KR6q0566_J_006-0550b>¶

#+BEGIN_VERSE
「　纔離娘懷心已灰受他磨琢幾千回人前莫笑常開¶口吐出清香遍九垓
#+END_VERSE
」¶

爆竹¶

#+BEGIN_VERSE
「　兩頭坐斷絕安排一線纔通正眼開觸著為人方便¶處驚天動地語如雷
#+END_VERSE
」¶

題覺夢軒¶

#+BEGIN_VERSE
「　覺了返觀夢裏身夢中不異覺時人而今夢破何須¶覺夢覺分明眼上塵
#+END_VERSE
」¶

捏目戲言¶

#+BEGIN_VERSE
「　空花空朵葉還空長短枝枝滿太空落得眼前空鬧¶熱收成結果總歸空
#+END_VERSE
」¶

淨土偈¶

雲棲蓮大師舉自性西方惟心淨土拈云若直指¶
西方豈但去此過十萬億佛剎為非也說箇自性¶
已涉程途若實談淨土不惟寶池金地種種莊嚴¶
者非也纔道惟心已成垢物去此二途畢竟如何¶
是西方淨土參。¶

諸佛閫奧祖師心髓總被者老人發明殆盡予¶
不自揣以偈贅之。¶

#+BEGIN_VERSE
「　紅稀綠暗夏初長紫燕呢喃遶畫樑不識此間真教¶體更從何處覓西方
#+END_VERSE
」¶

#+BEGIN_VERSE
「　彌陀切莫向他求只要當人放下休雲散一輪光皎¶潔更嫌何處不風流
#+END_VERSE
」¶

#+BEGIN_VERSE
「　酒樓歌妓音聲細肉案屠兒語話麤忽地喚回霜夜¶夢彌陀元不異凡夫
#+END_VERSE
」¶

#+BEGIN_VERSE
「　避喧求寂身中刺滅妄趨真眼裏瘡心地不生諸所¶見何分東土與西方
#+END_VERSE
」¶

#+BEGIN_VERSE
「　鬧市孤峰同措足魔宮佛國共安居人言念淨蓮華¶發我道心空境自如
#+END_VERSE
」¶

#+BEGIN_VERSE
「　雲橫谷口空山靜花落谿邊野水香欲識彌陀真面
<pb:KR6q0566_J_006-0550c>¶目分明遍界不曾藏
#+END_VERSE
」¶

#+BEGIN_VERSE
「　泥犁不斷貪瞋苦極樂常聞戒定香識得報緣俱是¶假生天作佛任他忙
#+END_VERSE
」¶

#+BEGIN_VERSE
「　諸有空時萬法忘松風晝夜為敷揚眾生顛倒愚癡¶習盡是彌陀常寂光
#+END_VERSE
」¶

山居十偈¶

焚香¶

#+BEGIN_VERSE
「　非空非木亦非煙徹透三千及大千生佛未形全體¶露香嚴從此鼻遼天
#+END_VERSE
」¶

禮佛¶

#+BEGIN_VERSE
「　不住中間與兩頭恒沙玅義一時周雖然物物皆成¶現無相應須有相求
#+END_VERSE
」¶

汲水¶

#+BEGIN_VERSE
「　或問居山經幾秋谿深長杓句相酬離波覓水人無¶數罕見通源達上流
#+END_VERSE
」¶

採薪¶

#+BEGIN_VERSE
「　倒樹尋根直下休歸來不復更他求可憐枝葉摶量¶者爭是爭非空白頭
#+END_VERSE
」¶

掃地¶

#+BEGIN_VERSE
「　大地本來無寸土更從何處著塵埃橫拈倒用皆方¶便只要勞生眼自開
#+END_VERSE
」¶

烹茶¶

#+BEGIN_VERSE
「　無賓主句火爐傍今古何人解舉揚有問只須向伊¶道青絹扇子足風涼
#+END_VERSE
」¶

栽松¶

#+BEGIN_VERSE
「　天然骨格自凌霄親手移栽最上椒非但古今為榜¶樣須知不逐四時凋
#+END_VERSE
」¶

灌園¶

#+BEGIN_VERSE
「　旋旋鏟除閑草木時將心地灌鋤耕何期不用栽培¶力無種靈苗觸處生
#+END_VERSE
」
<pb:KR6q0566_J_006-0551a>¶

宴坐¶

#+BEGIN_VERSE
「　空生巖下無消息爭奈諸天花雨何三際十方俱坐¶斷笑他多口病維摩
#+END_VERSE
」¶

經行¶

#+BEGIN_VERSE
「　飯罷林間信步行山花野鳥笑相迎白雲流水談空¶諦說道無情即有情
#+END_VERSE
」¶

雪日同法雷和尚山居八偈¶

圍爐法雷震¶

凍踡雙腳下蒲團歲歲遭他徹骨寒門外好山看¶
不得一爐榾柮且相安。¶

#+BEGIN_VERSE
「　連朝積雪掩柴扉抖擻多年破衲衣寒氣相侵無計¶較爐中品字是生機
#+END_VERSE
」¶

看山¶

東嶺西岡遍著花放開雙眼不會遮莫言別有孤¶
峰在淨地何勞更攃沙。¶

#+BEGIN_VERSE
「　幾樹銀花看不足相邀攜杖出松關誰知卻被白拈¶賊偷去門前大案山
#+END_VERSE
」¶

冰澗¶

涓涓淺溜不聞聲莫問源流一鑑平大海任教寒¶
氣滿自翻波浪拍天行。¶

#+BEGIN_VERSE
「　澄清徹底未為優滴水冰生第二頭若要十成無滲¶漏須教大地絕纖流
#+END_VERSE
」¶

簷凌¶

點滴相緣幻爾躬虛簷自託掛寒風忽然杲日當¶
空出滿目晶熒一水融。¶

#+BEGIN_VERSE
「　滴滴相承孰可通試將端的問龐公當初聞道水無¶骨今日看來似不同
#+END_VERSE
」¶

寒花¶

庭際紅梅欲吐香被他寒勒盡摧藏只須揭起雲¶
中日依舊風前播遠芳。
<pb:KR6q0566_J_006-0551b>¶

#+BEGIN_VERSE
「　矻立巖阿傲雪霜幾番徹骨愈馨香但知孤榦藏山¶塢誰料佳名播遠方
#+END_VERSE
」¶

折竹¶

幾筒瑯玗挺碧霄連朝積雪不相饒陡然一折全¶
聲現露出香嚴滿而嬌。¶

#+BEGIN_VERSE
「　一尖纔露播藂林高節頻遭風雪侵啐地折兮嚗地¶斷方知箇裏本無心
#+END_VERSE
」¶

饑雀¶

相呼相喚似惺惺飛去飛來不暫停一粒飽君休¶
別覓樹頭遺子是冬青。¶

#+BEGIN_VERSE
「　本有一時俱打失波波空向外邊飛回頭若識家中¶寶百劫千生更不饑
#+END_VERSE
」¶

啼鼠¶

靈鼠親人白晝啼只知求食別無知大梅老漢輕¶
分付惹得狂風遍地吹。¶

#+BEGIN_VERSE
「　相逢謾說道途艱冷淡隨時莫改顏且待來年三二¶月山花山果任君攀
#+END_VERSE
」¶

一雲四景¶

大塔影¶

#+BEGIN_VERSE
「　通身綿密難窺覷覿體崔嵬不可攀欲令含靈離苦¶趣故遺影跡在谿山
#+END_VERSE
」¶

獅子口¶

#+BEGIN_VERSE
「　凜凜威風孰敢當千妖百怪盡潛藏全身突兀無人¶識只見渠儂一口張
#+END_VERSE
」¶

缽盂峰¶

#+BEGIN_VERSE
「　大庾嶺頭攜不去而今拋出在人前儂家豈是無收¶拾留待他年作正傳
#+END_VERSE
」¶

隱山泉¶

#+BEGIN_VERSE
「　一泓清冷映空山徹底無波體自閒只為利生心不¶盡分身流轉向人間
#+END_VERSE
」
<pb:KR6q0566_J_006-0551c>¶

五欲偈¶

財¶

#+BEGIN_VERSE
「　或行或坐獨披襟幾度臨風對月吟肱曲作枕惟自¶樂不知人世有黃金
#+END_VERSE
」¶

色¶

#+BEGIN_VERSE
「　觀己形骸渾不淨肯從餘處起閒愁諸般好惡皆前¶境達境惟心得自由
#+END_VERSE
」¶

名¶

#+BEGIN_VERSE
「　逃名何必羨巢由隨分三平兩滿休世事靜觀惟自¶得不知若箇是同儔
#+END_VERSE
」¶

食¶

#+BEGIN_VERSE
「　一念無求諸想盡饑來但覺野蔬香有時獨步空階¶上只見紛紛蟻子忙
#+END_VERSE
」¶

睡¶

#+BEGIN_VERSE
「　隨時豐儉絕追攀贏得身心鎮日閒衲被蒙頭伸腳¶睡肯將清夢落人間
#+END_VERSE
」¶

一佛居¶

#+BEGIN_VERSE
「　真淨界中纔舉念人天從此費分疏倘能直下明端¶的六合都盧一佛居
#+END_VERSE
」¶

登道峰翠薇閣¶

#+BEGIN_VERSE
「　傑閣排空上宗風念虎蹊坡僊留勝跡弘祖有拈提¶鳥解啣花舞雲來擇樹棲憑欄時一瞬自覺別峰低
#+END_VERSE
」¶

月室¶

#+BEGIN_VERSE
「　情隨物轉神多昧斂念回看眼自開匝地普天無限¶意一齊同入此中來
#+END_VERSE
」¶

#+BEGIN_VERSE
「　六窗緊閉心何切綿密工夫不放開者裏若還通一¶線徹頭徹尾透將來
#+END_VERSE
」¶

方竹拄杖¶

#+BEGIN_VERSE
「　用之則行捨之則藏端方其節自命非常
#+END_VERSE
」¶

#+BEGIN_VERSE
「　扶老挈弱性直心空立身方正不與眾同
#+END_VERSE
」
<pb:KR6q0566_J_006-0552a>¶

筆¶

#+BEGIN_VERSE
「　英豪肯被閒拘管脫白披緇暢本懷為了聖凡情解¶事拖泥帶水出頭來
#+END_VERSE
」¶

拂子¶

#+BEGIN_VERSE
「　究到羅紋結角處幾回屈曲露真機當陽展拓驅龍¶象佛祖從教聽指揮
#+END_VERSE
」¶

燈籠¶

#+BEGIN_VERSE
「　暗室高低總不欺腳根下事始無私光前耀後誰相¶似了了分明只自知
#+END_VERSE
」¶

供香¶

#+BEGIN_VERSE
「　只此現前一著拈來迥脫根塵穿卻遼天鼻孔證取¶五分法身
#+END_VERSE
」¶

燈油¶

#+BEGIN_VERSE
「　點著箇中消息遍界光明烜赫若向者裏承當何止¶福田利益
#+END_VERSE
」¶

靜室¶

#+BEGIN_VERSE
「　荷衣松食白雲鄰爭似街頭等箇人驀遇佈金賢長¶者卓錐有地孰云貧
#+END_VERSE
」¶

米¶

#+BEGIN_VERSE
「　與世不干諸境寂饑來無地覓松花因思昔日廬陵¶老米價曾拈驗作家
#+END_VERSE
」¶

施茶¶

#+BEGIN_VERSE
「　流金爍石火雲天熱惱時聞客路邊若得渠儂身暢¶快趙州公案請君圓
#+END_VERSE
」¶

戒衣¶

#+BEGIN_VERSE
「　威儀嚴整古規模無奈袈裟破碎多幾度裁雲補未¶就拈來特地告檀那
#+END_VERSE
」¶

重裝五百羅漢¶

#+BEGIN_VERSE
「　各逞風流誇好手漫天網子一齊收令渠皮骨通身¶換若遇知音自點頭
#+END_VERSE
」
<pb:KR6q0566_J_006-0552b>¶

華嚴期齋單¶

#+BEGIN_VERSE
「　百城煙水參知識樓閣門開接善財欲透重重無盡¶義饆饠䭔子下將來
#+END_VERSE
」¶

雪彌勒¶

#+BEGIN_VERSE
「　因緣示現實奇哉大地從教絕點埃世界身心成一¶片龍華何必待當來
#+END_VERSE
」¶

琉璃¶

#+BEGIN_VERSE
「　箇中消息幾人知點著些兒徹四維一切聖賢光影¶裏輝天鑑地更由誰
#+END_VERSE
」¶

香爐¶

#+BEGIN_VERSE
「　兩耳閒閒聽自然幾回推出在人前心灰孰謂無言¶說五分法身親口宣
#+END_VERSE
」¶

鐘¶

#+BEGIN_VERSE
「　曾向紅爐煆過來當陽扣擊語如雷晨昏歷歷驚襲¶聵能使華胥夢裡回
#+END_VERSE
」¶

磬¶

#+BEGIN_VERSE
「　千搥百煉方成器大座當軒悅眾心法要咸承親指¶示人天瞻仰聽圓音
#+END_VERSE
」¶

木魚¶

#+BEGIN_VERSE
「　豈是龍門點頞回心空直使愛河摧自從代佛宣揚¶後歷歷聲光遍九垓
#+END_VERSE
」¶

風¶

#+BEGIN_VERSE
「　憶昔曾將劫火吹三禪天子盡攢眉煙塵掃蕩尋常¶事大地承渠一力持
#+END_VERSE
」¶

#+BEGIN_VERSE
「　無所從來無所去寂然不動遍虛空詰其本際離諸¶相誰敢將他喚作風
#+END_VERSE
」¶

贈偉南法弟止影潯溪¶

#+BEGIN_VERSE
「　大隱由來入市廛和光導物豈徒然言前勘破臺山¶語棒下掀翻普化顛剪燭攤書嵇古範杜門高枕慕¶先賢他年重振滹沱令滴水從教浪潑天
#+END_VERSE
」
<pb:KR6q0566_J_006-0552c>¶

示般若會諸友¶

#+BEGIN_VERSE
「　持戒持經修福者住無所住始相親聲求色見皆邪¶行不識如來淨法身
#+END_VERSE
」¶

#+BEGIN_VERSE
「　金剛正體離諸相只要當人眼自開乞食歸來趺足¶坐空生何故歎奇哉
#+END_VERSE
」¶

#+BEGIN_VERSE
「　身命資財數若沙布施供養福無差有為畢竟皆虛¶妄達本忘情始到家
#+END_VERSE
」¶

示蓮社諸友¶

#+BEGIN_VERSE
「　澄心觀想未為真禮誦無非助道因若得胸中諸念¶盡蓮華國裏現全身
#+END_VERSE
」¶

#+BEGIN_VERSE
「　原書闕
#+END_VERSE
」¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0566_J_006-0553a>¶

讚¶

出山像¶

#+BEGIN_VERSE
「　皇宮既捨入山來何事匆匆又復回不說自家無定¶力向人猶嘆道奇哉
#+END_VERSE
」¶

布袋和尚¶

#+BEGIN_VERSE
「　睹史陀天不肯住街頭立地等阿誰逢人未語先陪¶笑半賣風流半是癡
#+END_VERSE
」¶

觀音大士¶

#+BEGIN_VERSE
「　聞性空兮空不立渾然一片利生心嚴中縷葉常趺¶坐是則名為觀世音
#+END_VERSE
」¶

初祖¶

#+BEGIN_VERSE
「　流沙遠涉總徒勞密意何曾有一毫語不投機蘆作¶渡浪頭爭似問頭高
#+END_VERSE
」¶

金粟天老和尚¶

#+BEGIN_VERSE
「　老漢一生倔強果是人難近傍擊毒鼓於機前置金¶圈於掌上斷盡衲僧命根滅卻正法眼藏對
　天子¶賣弄風流笑諸方依模畫樣非但佛祖成冤直教父¶子生謗而今狹路重逢某亦當仁不讓試將惡水驀¶頭傾驢糞燒香為供養
#+END_VERSE
」¶

華山見老和尚¶

#+BEGIN_VERSE
「　吾師德相實難量體若冰輪行若霜立挽頹綱扶正¶法典型後學冠諸方
#+END_VERSE
」¶

業師浪老和尚¶

師嗣南澗問和尚新安籍寓瓜洲養母三十年題¶
住處名睦菴予薙染後即命參方。¶

#+BEGIN_VERSE
「　睦州何異我師翁作略機宜事事同卻令雲門參鳥¶骨至今千載仰高風
#+END_VERSE
」¶

烏山滄冰老法師¶

#+BEGIN_VERSE
「　山川歷遍幾辛艱覓得巖巒自放閒偶爾禪餘詮教¶法名將義虎播人間
#+END_VERSE
」
<pb:KR6q0566_J_006-0553b>¶

東昇禪師肖像¶

#+BEGIN_VERSE
「　兩眼閒閒笑滿腮自歌自拍自徘徊調高孰謂知音¶少坐倚梧桐待鳳來
#+END_VERSE
」¶

眾居士行樂¶

#+BEGIN_VERSE
「　齊眉舉案真堪羨各佩輪珠百八顆有願雙雙生淨¶土同聲相應念彌陀
#+END_VERSE
」¶

#+BEGIN_VERSE
「　跏趺牛背絕塵蹤瀟灑悠然孰與同不貴金丹忘世¶味指揮如意任西東
#+END_VERSE
」¶

#+BEGIN_VERSE
「　男婚女嫁渾無事坐看橋流水不流聞說東林多逸¶士相邀占斷白雲頭
#+END_VERSE
」
<pb:KR6q0566_J_006-0553c>¶

